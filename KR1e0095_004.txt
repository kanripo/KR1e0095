# -*- mode: mandoku-view -*-
#+TITLE: 御纂春秋直解
#+DATE: 2015-09-23 09:40:30
#+PROPERTY: JUAN 4
<pb:KR1e0095_WYG_004-1a>¶
欽定四庫全書¶
御纂春秋直解卷四¶
(庚/申)惠王十有六年¶
閔公¶
　名啟方莊公庻子也¶
元年¶
春王正月¶
　榖梁於莊閔僖皆以繼弑君不言即位爲正但閔於¶
<pb:KR1e0095_WYG_004-1b>¶
　莊僖則有異焉閔甫八嵗制在慶父慶父實欲自取¶
　故公不行即位之禮耳¶
齊人救邢¶
　邢以去冬被伐而春救之書之以善齊也齊自北杏¶
　圖伯以來兩㑹鄄再盟幽而諸侯叛服不常自救鄭¶
　救邢斯不復貳矣假仁而人翕然從之况以徳行仁¶
　乎胡安國曰凡書救者未有不善者也其稱人將卑¶
　師少也得之矣¶
<pb:KR1e0095_WYG_004-2a>¶
夏六月辛酉葬我君莊公¶
　十有一月始克葬亂故也¶
秋八月公及齊侯盟于落姑¶
　何以盟定公位且復季友也齊桓公爲伯不討慶父¶
　之罪有軼罰矣然能順魯人之心而復季友故先爲¶
　此盟使公安乎季友季友安乎公而慶父亦不敢害¶
　季友季友歸而魯有所恃亂庻可弭乎則此盟之繫¶
　於魯也重矣顧夫人慶父猶在則禍本尚未去也其¶
<pb:KR1e0095_WYG_004-2b>¶
　書公及者别内外之辭非公之能主是盟也¶
季子來歸¶
　稱季子而不名貴之也莊公薨子般弑閔公㓜慶父¶
　擅權姜為内主國人洶洶願得季子以靖亂今來歸¶
　深喜之也喜之深則望之切春秋書此所以著國人¶
　之情哀魯人而欲季子之副其望也¶
冬齊仲孫來¶
　按左氏齊仲孫湫來省難仲孫歸曰不去慶父魯難¶
<pb:KR1e0095_WYG_004-3a>¶
　未巳公曰若之何去之對曰難不巳將自斃君其待¶
　之公曰魯可取乎對曰不可猶秉周禮周禮所以本¶
　也公其務寜魯難而親之夫齊魯鄰封婚姻之國使¶
　來省難婣睦之道也仲孫知慶父之爲難而不爲請¶
　討桓公知魯難之未艾而遽以取國爲問是其臣不¶
　明大義而其君欲乘之以爲利三王之罪人職是故¶
　也春秋不書省難葢不使得居美名直書曰來以紀¶
　實耳¶
<pb:KR1e0095_WYG_004-3b>¶
二年¶
春王正月齊人遷陽¶
　陽國名齊恃强而遷以爲巳附庸也¶
夏五月乙酉吉禘于莊公¶
　禘王者之大祭成王之賜非禮也言吉者公羊曰未¶
　可以吉也是也喪畢而祭新主致於廟逺主遷於祧¶
　毁與未毁之主咸在則是祫也魯以得禘之故遂於¶
　祫而僭禘之備物盛樂故曰吉禘末流之一失也魯¶
<pb:KR1e0095_WYG_004-4a>¶
　行禘於太廟後遂行於羣宮末流之又一失也莊公¶
　之薨二十有一月耳未吉而吉則㤀哀而失其時猶¶
　在寢耳更䙝越而失其地非禮之中又失禮焉書以¶
　詳事變而僭亦著矣¶
秋八月辛丑公薨¶
　不地弑也孰弑之夫人孫慶父奔其人可知也不書¶
　葬賊不討也¶
九月夫人姜氏孫于邾¶
<pb:KR1e0095_WYG_004-4b>¶
　哀姜棄位而姣與弑二君而書姜氏非降文姜也文¶
　姜巳見䝉上文而不氏哀姜未見不可不氏以目之¶
　也孫于邾者畏桓公之義不敢歸齊也¶
公子慶父出奔莒¶
　慶父弑般歸獄圉人犖而立閔公罪狀猶未著故夫¶
　人與慶父得幸免焉比閔公再弑則季友既歸魯人¶
　弗順而齊侯使髙子將南陽之甲亦將至矣乃懼而¶
　出奔其後雖以縊死不見於經譏失賊也¶
<pb:KR1e0095_WYG_004-5a>¶
冬齊髙子來盟¶
　髙子齊大夫髙傒也子男子之美稱不稱使權在髙¶
　子也齊侯使髙子將南陽之甲以來可定則定之可¶
　取則取之耳非取必於盟也髙子與魯盟而立君以¶
　定其亂是誠得大夫出疆之義而納君於善也故稱¶
　子而不名以褒之季子來歸喜之也髙子來盟感之¶
　也國勢則巳危也人情則已急也故曰魯人至今猶¶
　望髙子也¶
<pb:KR1e0095_WYG_004-5b>¶
十有二月狄入衛¶
　志狄禍也衛自宣公上烝下淫惠公簒位逆命四維¶
　巳亡禍本成矣重以懿公玩物失民狄入其都非齊¶
　之存之康叔之祀滅矣淫亂之應如此其烈可不懼¶
　哉¶
鄭棄其師¶
　按左氏鄭人惡髙克使帥師次於河上久而弗召師¶
　潰而歸髙克奔陳夫惡一臣而不能去借禦狄而畀¶
<pb:KR1e0095_WYG_004-6a>¶
　以兵欲因以去之卒至潰亂則是鄭伯自棄其衆也¶
　然執政者亦不得辭其過曰鄭棄君臣同責也陳傅¶
　良曰髙克奔不書不足書也¶

